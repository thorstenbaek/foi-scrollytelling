DIPS er partner i ClinCode - et forskningsprosjekt i regi av Norsk senter for ehelseforskning. Her brukes NLP til å trene opp en AI-modell med journaltekster og diagnosekoder fra Gastrokirurgisk avdeling på UNN. Målet er å lage en løsning som kan automatisere og/eller kvalitetssikre medisinsk koding. 

I Parallell med ClinCode kjører vi vårt eget prosjekt der vi gjør kvalitetssikring av koding med regelbaserte metoder (ikke AI). Vi bruker SOLR til å søke etter bestemte ord i journalteksten, sammenstiller dette med forventede koder og presenterer dette sammen med hva som faktisk er kodet. Dette kan bli et kraftig hjelpemiddel når sykehusene skal kontrollere sin medisinske koding. 

En app for kodesøk er levert til Nordlandssykehuset for utprøving. Dette er første leveranse til Helse Nord på SMUD (ny tjenesteplattform). I januar 2023 skal vi søke etter dokumenter som mangler riktige koder, og dermed sørge for betaling for helsehjelpen som er gitt. Resultatene av dette skal brukes i ClinCode-prosjektet for å validere forskningen som gjøres her. 

Jørgen, Thor og Gerd fra Team AV var på ClinCode-konferanse i Stockholm 20. september.

