Vårt mandat i F&I er å kikke i krystallkulen og se inn i fremtiden. Vi har opprettet et tverrfaglig forum, "Lange briller", der vi inviterer flere til å diskutere hva vi ser. Dette for å ruste oss for kommende muligheter og endringer.

Kunstig intelligens vil bli viktig i e-helse. Vi deltar derfor i flere forskningsprosjekter der KI er tema. Vår egen nærings-PhD, Jørgen, bidrar med sin kunnskap og interesse for KI iprosjektet "Data-driven care pathways". Her samarbeider han med UiTs nye Senter for Pasientnær Kunstig Intelligens (SPKI) og er med i etableringen av QUAKE 2, en database som skal levere anonymiserte journaldata til maskinlæringsprosjekt. Første året er nå overstått.

Det er også viktig å få tilbakemeldinger fra brukerne våre. Kan dette automatiseres? DIPS har nå fått tilgang på loggdata i helse nord for å utforske hvordan DIPS Arena brukes. Er virkeligheten sånn som vi hadde tenkt? Nå kan vi bruke datadrevet innsikt når vi utvikler eller driver opplæring. Hvem andre er interessert i å bruke dataene for å forenkle oppgaver, gi oversikt, og legge inn mer individuell tilpasning. Her samarbeider vi med Design-avdelingen. 

Team Open har gjort en analyse av eksisterende API-tilbud innen e-helse i Norge. Deres konklusjon er at "API-først tilnærming" er viktig for vellykket videreutvikling av vår Arena-plattform.

![Jørgen](./wins/langebriller/old-hand.png)