Team Open har gitt et drøss med presentasjoner! Vi har holdt Inspotalk, snakket om API-First på DIPS Developer Days (DDD), og vist fram Open DIPS på kundepanelet for å nevne noen. 

Thor snakket om Svelte på DDD og holdt en workshop om temaet! 

Pål er i d:mag med en skikkelig bra artikkel om det å være "dobeltagent" for å forene erfaringene fra klinikken med utviklingen av gode løsninger i DIPS. 

Eivind har kartlagt API-tilbudet i det internasjonale EPJ-markedet, jobber med kardio-onkologi-dashboard i ProCardio og holdt demo av object detection ved bruk av maskinlæring på wearables. Ikke minst skrev AN en flott artikkel om hva han holder på med hos oss! 

Liv har jobbet med å få finansiering til et beslutningsstøtteverktøy for ryggkirurgi sammen med UNN/SPKI og DeepInsight. I tillegg holder hun i en spennende dialog med Nordlandsykehuset om å revitalisere samarbeidet. Altså å utnytte den korte veien mellom DIPS kontoret i Bodø og sykehuset. "Knips" tenkte vi å kalle prosjektet. 